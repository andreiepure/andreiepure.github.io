---
title:  "Plugușor pentru 2025"
---

Aho, aho, copii și frați,  
Stați puțin și nu mânați,  
Lângă plug v-adunați  
Și cuvântul ascultați!  

Din Carpați și până-n mare,  
Plugul nostru dă strigare:  
România, fii deșteaptă,  
Nu cădea în cursa lată!  

Nici cu ruși, nici cu extreme,  
Nici cu falsele dileme.  
Ortodoxia-adevărată  
E lumină ne-ncetată!  

Sincretismul de Valhală?  
Nu-i cărare, e doar boală.  
Fii român blând și-nțelept,  
Să discerni strâmbul de drept.   

NATO, Schengen și Uniunea,  
Sunt pe bune, nu minciuna!  
Să păstrăm ce-i câștigat,  
Să schimbăm ce-i de schimbat.   

Între frați, fie iubire,  
Nu dispreț și despărțire.  
Suveranist / mondialist,  
Tot român ești: altruist!  

Așa-i plugul de povață,  
Să ne fie țara-n față,  
Demnă, bună și curată,  
Să ne fie viața toată.  

Ia mai mânați, măi, flăcăi,  
Pace-n țară și în văi!  

La anul și la mulți ani!

